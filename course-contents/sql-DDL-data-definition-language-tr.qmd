# Veri Tanım Dili (DDL) (data definition language)

Veri tanımlama dili ingilizce Data definition language (DDL) ifadeleri CREATE, DROP, ALTER ifadeleridir.
Veritabanı nesneleri **CREATE OBJECT** ifadeleri kullanılarak oluşturulur ve ardından veritabanının veri sözlüğünde saklanır.
Bu nesneleri **DROP OBJECT** ifadelerini kullanarak veri tabanında kaldırabiliriz.
Bu nesneleri **ALTER OBJECT** ifadelerini kullanarak da değiştirebiliriz.
ALTER ifadeleri genellikle her değişikliğe izin vermez.
Veritabanı motoruna göre, nesneyi bırakıp sıfırdan oluşturmamız gerekebilir.
Ancak veritabanı motoru izin veriyorsa çoğu ALTER ifadesi her zaman daha tercih edilir ve daha hızlıdır.


Oluşturabileceğimiz nesneler veritabanı motoruna göre değişir.
En yaygınları aşağıdaki listedir.

- Tablolar (Tables)
- Görünümler (Views)
- İndeksler (Indexes)

Hemen hemen her veritabanı yukarıdaki nesneleri desteklemelidir.
Bu listeye ek olarak bir çok veritabanı kullanıcı ve veritabanı içinde kod yazımı,özel fonksiyonlar ve yordamlar, ile ilgili nesneleri destekler.


- Tetikleyici (Triggers)
- Fonksiyonlar (Functions)
- Yordamlar (Procedures)
- Kullanıcı (User)
 


Sqlite bu listeden bir Tetikleyicileri (Trigger) desteklemektedir.
SQL-Server ve Oracle yukarıdaki nesnelerin hepsini destekler.


Sqlite'ın kullanıcı nesnesinin dosya tabanlı bir veritabanı olmasına ihtiyacı yoktur ancak Oracle ve SQL Server'ın her ikisi de veritabanı bağlantısı için bir kullanıcı gerektirir.
Bu nedenle, kullanıcılar için güvenlik, roller ve ayrıcalıkları ele almak için çeşitli komutlara sahiptirler.




Açık kaynaklı ve ücretsiz bir araç olan DBeaver çok güçlü değildir.
Ama veritabanına göre bu nesnelerin oluşturulması için destek vermektedir.

Oracle SQL Developer ve SQL-Server Management Studio, üretici tarafından yazılmış ve desteklenen araçlar olarak kendi veri tabanlarında, yukarıda belirtilen her nesnenin oluşturulmasına, değiştirilmesine ve düşürülmesine (drop) izin verir.


## Diğer Nesneler

Bir çok veritabanı motoru yukarıda belirtilen nesnelerden daha fazlasını destekler.
Veritabanları bir çok farklı tür yazılım geliştirme akışını desteklemeye çalışmaktadırlar.

Oracle bir numaralı kurumsal paralı veritabanı olarak çok çeşitli nesneleri ve yazılım akışlarını desteklemektedir. 
SQL Server, Oracle'dan daha az olmasına rağmen, yine de çok daha fazla çeşit nesne çeşidi desteklemektedir.
Bundan dolayı, bu nesnelerin oluşturulması/değiştirilmesi ve düşürülmesi için gerekli komutlara sahiptirler.

::: {#fig-dbeaver-objects layout-ncol=3}

![Dbeaver SQLite objects](images/dbeaver-sqlite-objects-all.png)


![Dbeaver Oracle objects](images/dbeaver-oracle-objects-all.png)

![Dbeaver SQL-Server objects](images/dbeaver-sqlserver-objects-all.png)

DBeaver farklı veritabanları Nesne Desteği 
:::



Giriş seviyesinde bir kurs olduğu için bu diğer nesneleri detaylı bir şekilde incelemeyeceğiz.
Her veritabanı için, kendine ait bölümünde, yukarıdaki nesnelerin, en yaygın olanları, (tablo, görünüm ve indeks) ile bir giriş yapacağız.
Ama ayrıca ileride ilgili nesne bölümlerinde, bu nesnelere ait DDL komutları daha fazla incelenecektir.


